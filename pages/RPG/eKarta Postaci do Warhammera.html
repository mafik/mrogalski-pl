<p>Niełatwo przenieść komputery do świata RPG. Laptop, tablet, czy nawet telefon na sesji często przeszkadzają. Po <a href="http://sferarpg.pl/">sferze</a> widać chyba najlepiej, że od jakiegoś czasu próbuję przenieść na jakieś urządzenie elektroniczne, karty postaci, podręczniki, kostki i całą resztę gadźetów związanych z RPG.

<p>Jako odskocznię od Sfery, ostatnio rozegrałem kilka sesji RPG w świecie Warhammera. Skończyło się to dwoma dniami programowania i stroną internetową: <a href="http://kartawfrp.pl/">kartawfrp.pl</a>, na której można wykorzystać przeglądarkę do zarządzania kartą postaci.

<p>Działa to całkowicie offline (po pierwszej wizycie) i spokojnie chodzi nawet na telefonach. Jeśli kiedyś graliście, bądź kiedyś zagrać zamierzacie, zapraszam na:

<strong><a href="http://kartawfrp.pl/">kartawfrp.pl</a></strong>

<h2>Więcej technikaliów...</h2>

<p>Jeśli chodzi o karty postaci, mapki, kostki i inne gadżety do RPG, które teoretycznie można zrealizować na stronie internetowej, HTML5 zmienił bardzo dużo. Kilka najważniejszych punktów to:</p><ol><li>Nowe składowisko danych, localStorage, pozwala zapisywać megabajty danych do użytku javascriptu.</li><li>Wbudowana serializacja do JSON pozwala zapomnieć o konwersji formatów i wszystkie dane tekstowe konwertować bezpośrednio do obiektów javascriptu.</li><li>Manifesty aplikacji pozwalają udostępnić aplikację w trybie offline. Nikt na sesji nie straci dostępu do podręcznika czy karty postaci.</li><li>Elementy oznaczone przez <code>contenteditable</code> mogą być edytowane w przeglądarce tak jak w edytorze WYSIWYG.</li><li>API do obsługi plików pozwala ładować i zapisywać <em>lokalne</em> pliki z poziomu kodu javascript.</li></ol>
