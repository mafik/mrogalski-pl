<h2>Kapitularz 2012</h2>
<p><b>Smartfony i inne komputery na sesjach RPG</b> <a href="/rpg/kapitularz.zip">[materiały]</a></p>
<p><small>blok RPG, 100 minut</small></p>
<p>Dobra, musisz przyznać, że ten mały komputer, który kisisz w kieszeni może okazać się dość przydatny na sesji. Wrzucisz na niego nie tylko podręcznik, ale i karty postaci, liczniki życia, kostki, mapy, cenniki, a nawet jakąś przyjemną ścieżkę dźwiękową (o zgrozo). Wszystko to przy wadze 100g, zasilaniu 5V i z możliwością dostępu do internetu.</p>
<p>Opowiem o najlepszych narzędziach zarówno na maszyny stacjonarne jak i na telefony i tablety z systemem Android. Poznacie najprzydatniejsze techniki pozwalające sprawnie posługiwać się plikami pdf z podręcznikami i kartami postaci oraz dowiecie się, co jeszcze mogą robić dla wasze komputery.</p>
<p>A na koniec... Spojrzenie w przyszłość - Google TV, Microsoft Surface, drukowanie figurek i e-papierowe gry rpg.</p>
<h2>Polcon 2011</h2>
<p><b>Mechanika FATE</b></p>
<p><small>blok RPG, 50 minut</small></p>
<p>Jeśli nie masz pod ręką podręcznika do swojego ulubionego rpg, mechanikę rzutów, czy walki często trzeba improwizować. Mechanika FATE to zestaw zasad pozwalający toczyć emocjonujące przygody przy zachowaniu dużej dozy realizmu. W ramach FATE poznasz kilka sztuczek, które odmienią toczone przez ciebie przygody. Będzie o: handlu punktami przeznaczenia, wywoływaniu aspektów, spinie oraz o tym jak rozkład normalny może zmienić wyniki twoich rzutów.</p>
<p><b>Porozmawiajmy poważnie: Sztuczna Inteligencja</b></p>
<p><small>blok naukowy, prowadzona wspólnie z Adamem&nbsp;"Aldikiem"&nbsp;Racińskim</small></p>
<p>Kiedy w końcu zastąpi nas SI oraz jak możemy się przed tym uchronić? Nad konsekwencjami dalszego przyspieszania obliczeń komputerów oraz przepustowości sieci telekomunikacyjnych od lat głowili się najwięksi myśliciele. Ich wnioski skonfrontujemy z najnowszą wiedzą informatyczną oraz rozważymy pod kątem naukowym w ramach panelu dyskusyjnego prowadzonego prze z parę edytorów sferarpg.pl.</p>
<p><b>Porozmawiajmy poważnie: Walki Kosmiczne</b></p>
<p><small>blok naukowy, prowadzona wspólnie z Adamem&nbsp;"Aldikiem"&nbsp;Racińskim</small></p>
<p>Jak wyglądać będą walki kosmiczne kiedy weźmiemy pod uwagę każdy drobiazg i zweryfikujemy je pod kątem faktycznych możliwości? Poznamy też kilka praktycznych sztuczek, m. in. w postaci technik skutecznego unikania laserów, oraz manewrów kosmicznych, które można wykonywać bez potrzeby paliwa.</p>
